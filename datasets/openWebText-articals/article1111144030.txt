[Update] 'Ricardo Rodríguez hoopt op vertrek naar PSV, clubs in gesprek over verhuur'

7 januari 2020 21:11 - Telegraaf.nl Foto: Pro Shots

De kans lijkt een stuk kleiner dat Ricardo Rodríguez naar PSV zal vertrekken. Volgens de Italiaanse journalist Nicolò Schira heeft de linksback namelijk een persoonlijk akkoord bereikt met Fenerbahce. De clubs moeten nog wel tot een akkoord zien te komen. De Turken willen de Zwitser op huurbasis overnemen, terwijl AC Milan alleen wil overgaan tot een verkoop.



Update 21:11: Waar in Italië wordt gemeld dat Ricardo Rodríguez een akkoord heeft bereikt met Fenerbahce, meldt De Telegraaf dat de Zwitser nog altijd hoopt op een vertrek naar Eindhoven. PSV heeft zich inmiddels officieel gemeld bij AC Milan om hem voor de rest van het seizoen te kunnen huren.



De Zwitser hoopt naar PSV te kunnen vertrekken, omdat hij in Nederland verzekerd is van speelminuten met oog op het EK van komende zomer. Om die reden heeft hij geen belangstelling in clubs als Napoli. Op moment als PSV niet tot een akkoord weet te komen met AC Milan over een verhuur, zitten Fenerbahce en Olympique Lyon op het vinkentouw.



PSV wil zich deze transferperiode alleen versterken met een nieuwe linksback. Ondanks de blessure van Donyell Malen en de fitheid van Konstantinos Mitroglou zal er geen nieuwe aanvaller worden gehaald. Op moment als Sam Lamers nog niet inzetbaar is, wordt Steven Bergwijn gezien als uitstekende optie voor de spits-positie.

Meer op Telegraaf.nl